# Les 3

- [Les 3](#les-3)
  - [Leerdoelen](#leerdoelen)
- [Flexbox](#flexbox)
  - [Parent/child](#parentchild)
  - [Flexbox in een Flexbox](#flexbox-in-een-flexbox)
  - [Meest gebruikte Flexbox-opties](#meest-gebruikte-flexbox-opties)
  - [Flexbox-inspector üîç](#flexbox-inspector-)
  - [Hulpbronnen voor Flexbox](#hulpbronnen-voor-flexbox)
- [Minipuzzels - Flexbox](#minipuzzels---flexbox)
- [Navigatie](#navigatie)
  - [HTML voor de navigatie](#html-voor-de-navigatie)
  - [CSS voor de navigatie](#css-voor-de-navigatie)
- [Minipuzzels - Navigatie](#minipuzzels---navigatie)
- [Opdracht 2: Foodblog](#opdracht-2-foodblog)
  - [Advanced opdracht](#advanced-opdracht)

<br><br><br>

## Leerdoelen

In deze les ligt de focus op het volgende leerdoel:

| Leerdoel                                                                                                                | Toelichting                                                    |
| ----------------------------------------------------------------------------------------------------------------------- | -------------------------------------------------------------- |
| 2. Ik kan uitleggen hoe een layout tot stand komt in de browser en kan een responsive webpagina bouwen met HTML en CSS. | In deze les leer je hoe je met Flexbox een layout kunt bouwen. |

<br>

Alle leerdoelen zijn terug te vinden in de [cursushandleiding](https://brightspace.hr.nl/d2l/home/192811) @TODO: juiste
link invoeren.

<br><br><br>

# Flexbox

In de afgelopen lessen heb je elementen alleen nog maar _onder elkaar_ gezet. Wil je de mogelijkheid om elementen ook
_naast elkaar_ te zetten? Dan kan je Flexbox gebruiken. Naast de mogelijkheid om elementen naast elkaar te zetten,
krijg je ook de mogelijkheid om de uitlijning van de elementen te bepalen. Kijk maar eens naar het volgende voorbeeld:

<img src="minipuzzels/flexbox/images/Minipuzzel2.png" alt="Voorbeeld Flexbox" title="Voorbeeld Flexbox" width="1012">

<br>
Met slechts 4 regels code van Flexbox krijg je het eindresultaat dat de drie elementen naast elkaar staan, dat er een ruimte tussen de elementen zit, dat ze als geheel de hele breedte vullen en dat element 1 dubbel zo groot is als element 2 en 3. Maar het volgende is bijvoorbeeld ook mogelijk:
<br><br>

<img src="minipuzzels/flexbox/images/Minipuzzel3.png" alt="Voorbeeld Flexbox" title="Voorbeeld Flexbox" width="1012">

<br>
Om dit eindresultaat te krijgen heb je zelfs maar 3 regels code van Flexbox nodig. Hopelijk krijg je hiermee al een eerste indruk wat de kracht van Flexbox is en dat je met weinig code totaal andere layouts kan maken dan je tot nu toe hebt gedaan.
<br>
Het is met Flexbox trouwens ook mogelijk om elementen weer onder elkaar te zetten met alle opties tot uitlijnen zoals je net hebt gelezen.

<br><br>

> Naast Flexbox heb je ook nog Grid. Deze techniek staat ook in de Expert-kolom in het beoordelingsmodel. Wil je hier
> meer over weten? Zie de [hulpbronnen bij de eindopdracht](../eindopdracht/).

<br>

## Parent/child

Zoals gezegd kan je met een paar regels code al veel voor elkaar krijgen met Flexbox, maar je moet wel eerst weten hoe
het werkt. Het begint met in de CSS een HTML-tag instellen als Flexbox. Al zijn directe _children_ kunnen vervolgens
naar wens worden ingesteld met de Flexbox-opties. Zie de afbeelding hieronder. Links in de afbeelding zie je de code
die we voor dit voorbeeld gebruiken: de `<main>` met daarin drie keer een `<section>`. In HTML-termen spreken we er nu
van dat de `<main>` de _parent_ is en de drie keer `<section>` die erin staan de _children_. Aan de rechterkant van
onderstaande afbeelding zie je deze parent/child relatie ook nog eens met kleuren uitgebeeld.

> De termen _parent_ en _children_ komen vaak terug bij HTML, dus onthoud ze goed!

<img src="./images/flex-parent-children.jpg" alt="Flex parent children" title="Flex parent children" width="1012">

## Flexbox in een Flexbox

Let erop dat in bovenstaand voorbeeld alleen de `<main>` een Flexbox is en dus alleen de drie children kunnen worden
vormgegeven met Flexbox. Dus stel, in de tweede `<section>` staat ook inhoud die je met Flexbox wil vormgeven, dan stel
je die `<section>` ook simpelweg in als Flexbox en dan heb je ook weer alle mogelijkheden. Zo krijg je dus een Flexbox,
in een Flexbox, in een Flexbox, etc. Dit is goed! We raden aan om zoveel mogelijk Flexbox te gebruiken om jouw layout
te bepalen.

<br>

## Meest gebruikte Flexbox-opties

De Flexbox-opties zijn in te delen in twee categorie√´n: _parent-opties_ en _child-opties_. Zoals de naam al verraadt
stel je de parent-opties in op de parent en heeft invloed op **alle** children. De child-opties stel je op de children
zelf in en heeft alleen invloed op de children waarop je het instelt.

<br>

**Flexbox-opties parent**

| Optie           | Omschrijving                                                                                                                               | Voorbeeld                                                                           |
| --------------- | ------------------------------------------------------------------------------------------------------------------------------------------ | ----------------------------------------------------------------------------------- |
| display: flex;  | Hiermee stel je een HTML-tag in als Flexbox.                                                                                               | display: flex;                                                                      |
| flex-direction  | Instellen of de children in een rij of kolom getoond moeten worden.                                                                        | flex-direction: column;<br><img src="./images/flex-direction.svg" width="300">      |
| justify-content | Bepaalt de uitlijning op de hoofdas (dus de richting die gekozen is bij `flex-direction`).                                                 | justify-content: center;<br><img src="./images/justify-content.svg" width="300">    |
| align-items     | Bepaalt de uitlijning op de dwars-as (dus het tegenovergestelde van wat gekozen is bij `flex-direction`).                                  | align-items: flex-end;<br><img src="./images/align-items.svg" width="300">          |
| flex-wrap       | Bepaalt of de Flexbox op √©√©n rij moet blijven, of zich mag verdelen over meerdere rijen.                                                   | flex-wrap: wrap;<br><img src="./images/flex-wrap.svg" width="300">                  |
| align-content   | Wanneer flex-wrap op `wrap` staat en de content valt over meerdere rijen, is met deze optie de uitlijning tussen deze rijen in te stellen. | align-content: space-between;<br><img src="./images/align-content.svg" width="300"> |
| gap             | Bepaalt de ruimte tussen de children.                                                                                                      | gap: 20px;<br><img src="./images/gap.svg" width="300">                              |

<br>

**Flexbox-opties child**

| Optie       | Omschrijving                                                                                             |                                                                          |
| ----------- | -------------------------------------------------------------------------------------------------------- | ------------------------------------------------------------------------ |
| flex-grow   | Bepaalt hoeveel deze child mag groeien t.o.v. de andere children.                                        | flex-grow: 2;<br><img src="./images/flex-grow.svg" width="300">          |
| flex-shrink | Bepaalt hoeveel deze child mag krimpen t.o.v. de andere children.                                        | flex-shrink: 1;                                                          |
| flex-basis  | Bepaalt de standaardgrootte van de child voordat de resterende ruimte wordt verdeeld.                    | flex-basis: 200px;                                                       |
| flex        | Dit is de shorthand-notatie van bovenstaande drie opties. **Het wordt aangeraden om deze te gebruiken.** | flex: 1;                                                                 |
| align-self  | Deze optie werkt hetzelfde als align-items, maar wordt hier alleen toegepast op het specifieke child.    | align-self: flex-end;<br><img src="./images/align-self.svg" width="300"> |

Voor het volledige overzicht,
[zie deze documentatie](https://css-tricks.com/snippets/css/a-guide-to-flexbox/#aa-flexbox-properties).

<br>

## Flexbox-inspector üîç

Om erachter te komen wat er allemaal mogelijk is met Flexbox gebruik je de `inspector`. Hierin kun je namelijk met
simpelweg drukken op knopjes veel parent-opties uitproberen. Inspecteer een HTML-tag die staat ingesteld als Flexbox en
klik rechts van `display: flex` op het Flexbox-knopje. Voor meer info, bekijk de volgende video:
[https://developer.chrome.com/docs/devtools/css/flexbox/](https://developer.chrome.com/docs/devtools/css/flexbox/)

<img src="./images/flex-inspector.png" alt="Flexbox inspector" title="Flexbox inspector" width="300">

<br>

> Reminder: je opent de inspector door met de rechter muistoets op een specifiek HTML-element te klikken en vervolgens
> op **Inspecteren**, √≥f met de sneltoets ‚å•‚åòi op Mac en F12 op Windows.

<br>

## Hulpbronnen voor Flexbox

- [Flexbox basics cheatsheet](./images/flex-cheatsheet.pdf)<br>![Flexbox cheatsheet](./images/flex-cheatsheet.png)
- [A Complete Guide to Flexbox](https://css-tricks.com/snippets/css/a-guide-to-flexbox/)
- [Video: CSS Flexbox in 100 Seconds](https://www.youtube.com/watch?v=K74l26pE4YA)
- [Video waarin flex-grow, flex-shrink en flex-basis wordt uitgelegd met voorbeelden](https://www.youtube.com/watch?v=CFgeJq4l1YM)

<br><br> **Klaar met het hoofdstuk over Flexbox?** <br>
[Klik dan hier om naar de minipuzzels over Flexbox te gaan.](minipuzzels/flexbox/)

<br><br><br>

# Minipuzzels - Flexbox

[Klik hier om naar de minipuzzels over Flexbox te gaan.](minipuzzels/flexbox/)

<br><br><br>

# Navigatie

@TODO: voeg gedeelte over "scroll to top" toe.

In de vorige lessen heb je al vaker met `<nav>` gewerkt en in deze les duiken we daar dieper op in. Je weet al dat je
in de `<nav>` een `<a>` invoert voor ieder linkje die je wilt tonen. Maar hoe stel je dit linkje correct in? En hoe kan
je deze vormgeven? Dat leer je in deze les.

<br>

## HTML voor de navigatie

Allereerst: wat is een `<a>` eigenlijk? Het doel van deze HTML-tag is dat de gebruiker erop kan klikken en dat die naar
een ander stukje content wordt gebracht. Dus stel, je bent op een webshop en je wilt alle producten bekijken, dan klik
je in het hoofdmenu (wat dus een `<nav>` is) op het linkje _Producten_ (wat dus een `<a>` is), zodat je naar die
betreffende pagina wordt gebracht.

De HTML van een navigatie ziet er doorgaans ongeveer als volgt uit:

```html
<nav>
  <a href="#">Link 1</a>
  <a href="#">Link 2</a>
  <a href="#">Link 3</a>
</nav>
```

Je begint met de `<nav>` met daarin √©√©n of meerdere `<a>`'s. Tot zover niets nieuws, dit heb je al meerdere malen
gemaakt. Je ziet bij het attribuut `href` nu een `#` staan in dit voorbeeld. Op die plek komt de daadwerkelijke link te
staan waarnaar genavigeerd moet worden. Dus waar de gebruiker naartoe moet worden gestuurd wanneer die op de `<a>`
klikt. Hiervoor heb je twee opties die hieronder worden toegelicht.

<br>

**Linken binnen dezelfde pagina** <br> Het is mogelijk om te linken naar een onderdeel op dezelfde pagina. Dus stel, er
staan drie secties op jouw pagina, dan zou je in de navigatie per sectie een `<a>` in de `<nav>` kunnen plaatsen. Dit
is vooral handig bij hele lange pagina's, zodat je gemakkelijk van de ene sectie naar de andere kan klikken. Een
voorbeeld van de code hiervoor vind je terug in de [Cheatsheet HTML & CSS](../les1/cheatsheet/Cheatsheet-HTML-CSS.pdf)
op pagina 2.

<br>

**Linken naar een andere pagina** <br> Het is ook mogelijk om te linken naar een andere pagina. Dit kan een pagina van
dezelfde website zijn, maar ook van een andere. De meeste websites bevatten meerdere pagina's. Zo heb je bijvoorbeeld
vaak een homepage, een over-ons-pagina en een contactpagina. De navigatie voor een website met deze drie pagina's zou
er als volgt uit kunnen zien:

```html
<nav>
  <a href="index.html">Home</a>
  <a href="over-ons.html">Over ons</a>
  <a href="contact.html">Contact</a>
</nav>
```

Hier zie je bijvoorbeeld dat bij het linkje naar de contactpagina de `href` staat ingesteld op `contact.html`. Dit
betekent dat er in jouw project ook een bestand moet staan die `contact.html` heet en die wordt dan geopend wanneer je
op het linkje klikt.

Bij het linkje voor de homepage zie je in de `href` overigens `index.html` staan, hierin staat namelijk de homepage.

Tot slot, wanneer je een link wilt leggen naar een andere website, dan moet je de volledige URL invoeren, dus vanaf
`https://`. Ook is het aan te raden om deze _externe link_ in een nieuw tabje te openen, zodat jouw eigen website ook
nog in een tabje open blijft staan. Dit stel je in met het attribuut `target` en de waarde moet dan `_blank` zijn. Dus
stel, je wilt een linkje maken die naar de website van CMGT gaat, dan zou dat er als volgt uitzien:

```html
<a href="https://cmgt.hr.nl/" target="_blank">Google</a>
```

<br>

## CSS voor de navigatie

Het vormgeven van de `<nav>` werkt zoals met iedere andere HTML-tag, maar de `<a>` heeft enkele uitzonderingen die hier
worden uitgelegd. Het is namelijk belangrijk om te weten dat een `<a>` verschillende _states_ heeft. Dit betekent dat
je afhankelijk van de situatie de `<a>` een andere styling kan geven. Het gaat om de volgende states:

- Standaard: de normale state wanneer geen andere van toepassing is;
- hover: wanneer de muisaanwijzer op de link is geplaatst (zonder te klikken);
- active: tijdens het klikken op de link;
- visited: wanneer de link al eerder aangeklikt is;
- focus: wanneer de focus op het linkje staat, meestal doordat je met de tabtoets door de pagina heen gaat.

Bovenstaande states kun je in de CSS selecteren door het gebruik van zogenaamde _pseudo-classes_. Deze classes hoef je
niet handmatig in de HTML in te voeren, maar krijgt de HTML-tag vanzelf. Meer info is
[hier te lezen op W3Schools](https://www.w3schools.com/css/css_pseudo_classes.asp). Zo'n pseudo-class geef je in de CSS
met een `:` aan. In het volgende voorbeeld zie je hoe je de kleur van de `<a>` kan veranderen wanneer je muisaanwijzer
erop staat:

```css
a:visited {
  color: red;
}

a:hover {
  color: blue;
}

a:active {
  color: purple;
}
```

<br><br><br>

# Minipuzzels - Navigatie

[Klik hier om naar de minipuzzels over navigatie te gaan.](minipuzzels/navigatie/)

<br><br><br>

# Opdracht 2: Foodblog

In de vorige opdracht heb je de foodblog gegenereert en geleerd waar AI toe in staat is, maar ook dat het belangrijk is
dat je zelf weet wat er zich onder de motorkap afspeelt. Daarom ga je de foodblog nogmaals maken, maar dan volledig met
de hand, zodat je goed leert hoe je o.a. Flexbox moet toepassen.

Download de startcode als je dat nog niet had gedaan
([zie Brightspace](https://brightspace.hr.nl/d2l/le/lessons/192811/lessons/847308)) en bouw vervolgens het volgende
ontwerp na _(klik op de afbeelding om te vergroten)_.

Let op, het gaat om twee pagina's: de homepage met recepten en de detailpagina van een recept. Wanneer er op de
homepage wordt geklikt op **Bekijk recept** moet er dus naar de detailpagina worden genavigeerd. <br> De
receptomschrijving op de detailpagina moet een √©chte lijst zijn. Gebruik hiervoor de tag `<ol>`.

Ook hierbij geldt weer: wanneer er een handje op een linkje wordt getoond, dan wordt de hover-state getoond.

Voor deze opdracht heb je de volgende kleurcodes nodig:

| Hex       | RGB                  |
| --------- | -------------------- |
| `#000000` | `rgb(0,0,0)`         |
| `#FFFFFF` | `rgb(255,255,255)`   |
| `#457B9D` | `rgb(69,123,157)`    |
| `#A0ABC0` | `rgb(160, 171, 192)` |

<br>

**Homepage** <br> <img src="./images/Opdracht1-home.png" alt="Opdracht 1" title="Opdracht 1" width="1012">

<br>

**Detailpagina recept** <br> <img src="./images/Opdracht1-detail.png" alt="Opdracht 1" title="Opdracht 1" width="1012">

<br>

## Advanced opdracht

Als je wat extra uitdaging wilt, dan kan je ook onderstaande wireframe nabouwen. Hierin zitten extra elementen die je
door zelfstudie moet zien te achterhalen. De afbeeldingen zijn te vinden in de startcode
([zie Brightspace](https://brightspace.hr.nl/d2l/le/lessons/192811/lessons/847308)). Je mag de startcode gebruiken,
maar je mag ook alles zelf maken.

Let op, ook bij deze opdracht gaat het om twee pagina's: de homepage met recepten en de detailpagina van een recept. De
detailpagina is dezelfde als bij de reguliere opdracht, maar hij staat ook hieronder nog weergegeven. Wanneer er op de
homepage wordt geklikt op **Bekijk recept** moet er dus naar de detailpagina worden genavigeerd

Zorg er tot slot ook voor dat de knoppen **Bekijk recept** netjes tegen de onderkant uitlijnen, zoals ook in het
ontwerp te zien is.

<br>

**Homepage advanced** <br> <img src="./images/Opdracht1-advanced.png" alt="Opdracht 1" title="Opdracht 1" width="1012">

**Detailpagina recept** <br> <img src="./images/Opdracht1-detail.png" alt="Opdracht 1" title="Opdracht 1" width="1012">
